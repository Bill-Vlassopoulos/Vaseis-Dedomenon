# Vaseis-Dedomenon
Φάση Α: Να σχεδιάσετε το εννοιολογικό μοντέλο της βάσης δεδομένων και να περιγράψετε τις σχετικές παραδοχές. Συγκεκριμένα, να περιγράψετε με κάθε
λεπτομέρεια τον μικρόκοσμο και την προσδοκώμενη χρήση της ΒΔ. Να χρησιμοποιήσετε το εκτεταμένο διάγραμμα οντοτήτων-συσχετίσεων και στη συνέχεια
να το μετασχηματίσετε στο αντίστοιχο λογικό σχεσιακό μοντέλο.


Φάση Β: Να συντάξετε τις εντολές SQL για :

(α) τη δημιουργία της βάσης δεδομένων που σχεδιάσατε στη φάση Α, με ιδιαίτερη
έμφαση σε περιορισμούς αναφορικής ακεραιότητας,

(β) να διατυπώσετε τις εντολές SQL που επιτρέπουν αλλαγές στο περιεχόμενο της
βάσης δεδομένων (εντολές CRUD).

(γ) να διατυπώσετε ερωτήματα SQL για ενδεικτικές τυπικές αναζητήσεις, όπως αυτές
προκύπτουν από την προσδοκώμενη χρήση της ΒΔ.


Φάση Γ: Να προχωρήσετε στην δημιουργία της εφαρμογής που υλοποιεί τυπικά σενάρια χρήσης της βάσης δεδομένων και να επιδείξετε την λειτουργία της εισάγοντας
δεδομένα. Προτεινόμενη γλώσσα προγραμματισμού είναι η Python. Δεν απαιτείται
γραφική διεπαφή.


Τα αποτελέσματα της εργασίας παρουσιάζονται σε ανοιχτή παρουσίαση με συμμετοχή
όλων των φοιτητών που συμμετέχουν στο μάθημα. Η παρουσίαση διαρκεί 10 λεπτά (+
5 λεπτά για ερωτήσεις) και σε αυτή παρουσιάζονται οι διαφάνειες που κατατέθηκαν
μαζί με το τελικό παραδοτέο της ομαδικής εργασίας.


Το τελικό παραδοτέο της εργασίας αποτελείται από:

(1) Έκθεση (PDF). Περιγράφει και εξηγεί το πρόβλημα που πραγματεύεται η
εργασία σας, σχολιάζει στοιχεία της λύσης που δώσατε, παρουσιάζει τα
αποτελέσματα της λύσης σας (π.χ. συμπεριφορά του συστήματος, επιδόσεις,
λειτουργικότητα ...). Επειδή θα βαθμολογηθείτε με βάση την έκθεση και την
παρουσίαση, θα πρέπει να δώσετε ιδιαίτερη προσοχή και στα δύο. Φροντίστε
να έχετε επιμεληθεί τα κείμενα και την εμφάνισή τους. Χρησιμοποιήστε το
μονόστηλο πρότυπο ACM Master Article Template (στην ενότητα The Workflow
and Templates/STEP 1).

(2) Η έκθεση να περιλαμβάνει
○ Τίτλο, Όνομα και ΑΜ των μελών της ομάδας
○ Περίληψη: η βασική ιδέα του πρότζεκτ και τι είναι το σημαντικό στην
ιδέα ή την υλοποίησή σας. Τί το ενδιαφέρον έχει;
○ Μεθοδολογία: Πως προσεγγίσατε το πρόβλημα και πως δουλέψατε;
○ Αξιολόγηση: Με ποιο τρόπο αξιολογήσατε το πρότζεκτ σας; Ποια
κριτήρια επιτυχίας χρησιμοποιήσατε;
○ Δεδομένα: Στην περίπτωση που το πρότζεκτ ή η αξιολόγησή του
χρειάστηκε δεδομένα, πως τα συλλέξατε (πού τα βρήκατε) και πως τα
ενσωματώσατε στη ΒΔ σας;
○ Ποιες ήταν οι κύριες ενέργειες που κάνατε για να ολοκληρώσετε το
πρότζεκτ; Ποιος από τα μέλη της ομάδας έκανε τί (σε αδρές γραμμές);
○ Χρονοδιάγραμμα, πότε ολοκληρώσατε τις κύριες ενέργειες καθώς και
την αναφορά και τα λοιπά παραδοτέα.
○ Τέλος, σε παραρτήματα, οδηγίες εγκατάστασης, παραδείγματα χρήσης
του προγράμματος και σύνδεσμοι για τον κώδικα που αναπτύχθηκε.

(3) Ξεχωριστό αρχείο κώδικα που περιλαμβάνει σχολιασμό και οδηγίες
εγκατάστασης (readme). Ενθαρρύνεται η χρήση του github για κατάθεση του
κώδικα, σε αυτή την περίπτωση το παραδοτέο να περιλαμβάνει ένα αρχείο .txt
με το σύνδεσμο του αποθετηρίου του κώδικα.

(4) Παρουσίαση με προορισμό να χρησιμοποιηθεί στην προφορική τελική
παρουσίαση της εργασίας. Αφορά παρουσίαση 10 λεπτών, άρα θα πρέπει να
περιλαμβάνει 5-10 (το πολύ!) διαφάνειες. Είναι σημαντικό να λάβετε υπόψη
σας ότι παρόλο που εσείς καταβάλατε χρόνο και κόπο για την εργασία σας, και είστε εξοικειωμένοι με το θέμα, οι συμφοιτητές σας μπορεί να μην είναι τόσο
εξοικειωμένοι με το συγκεκριμένο πρόβλημα. Σχεδιάστε την παρουσίαση ώστε
να παρουσιάζεται η εργασία σας και τα αποτελέσματά σας ξεκάθαρα και
συνοπτικά, μέσα στο χρόνο των 5-10 λεπτών

Ο βαθμός της εργασίας προκύπτει με βάση τα εξής κριτήρια:
● Πληρότητα και πρωτοτυπία της λύσης.
● Ποιότητα και πληρότητα της έκθεσης, μορφοποίηση, σωστή χρήση της
γλώσσας και των τεχνικών όρων.
● Τήρηση του πρότυπου μορφοποίησης που σας δίνεται παραπάνω.
● Ποιότητα κώδικα.
● Παρουσίαση (τόσο το αρχείο της παρουσίασης όσο και η ίδια η ζωντανή
παρουσίαση μπροστά σε κοινό).
